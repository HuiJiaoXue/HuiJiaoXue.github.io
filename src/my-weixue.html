<html><head><meta charset="UTF-8"><link rel="import" href="my-app.html"></head><body><dom-module id="my-weixue">

  <template>

    <style>:host{display:block;padding:10px;}.card{box-shadow:0 2px 2px 0 rgba(0, 0, 0, 0.14), 0 1px 5px 0 rgba(0, 0, 0, 0.12), 0 3px 1px -2px rgba(0, 0, 0, 0.2);padding:16px;margin:24px;border-radius:5px;background-color:#fff;color:#757575;}.circle{display:inline-block;height:64px;width:64px;border-radius:50%;background:#ddd;line-height:64px;font-size:30px;color:#555;text-align:center;}h1{font-size:22px;margin:16px 0;color:#212121;}</style>

    <div class="card">
      <h1>为学</h1>
      <p>　　天下事有难易乎？为之，则难者亦易矣；不为，则易者亦难矣。人之为学有难易乎？学之，则难者亦易矣；不学，则易者亦难矣。
      </p><p>　　蜀之鄙有二僧：其一贫，其一富。贫者语于富者曰：“吾欲之南海，何如？”富者曰：“子何恃而往？”曰：“吾一瓶一钵足矣。”富者曰：“吾数年来欲买舟而下，犹未能也。子何恃而往！”越明年，贫者自南海还，以告富者，富者有惭色。
      </p><p>　　西蜀之去南海，不知几千里也，僧富者不能至而贫者至焉。人之立志，顾不如蜀鄙之僧哉?
    </p></div>

  </template>

  <script>Polymer({is:"my-weixue"});</script>

</dom-module>
</body></html>